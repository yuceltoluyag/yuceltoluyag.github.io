Title: E-Sigara Tecrübelerim
Date: 2020-10-24 12:00 10:00
Modified: 2025-08-06 16:05
Category: Ürün İnceleme
Tags: tanitim
Slug: e-sigara-tecrubelerim
Authors: yuceltoluyag
Summary: Smok Nord ile elektronik sigara deneyimlerim.
Translation: false
Status: published
Template: article
Image: images/esigara-yararlimi-zararlimi-lg.webp
Mastodon_Link: https://mastodon.social/@yuceltoluyag/114984893645827636

# Merhaba

Günde **bir paket sigara** içen biri olarak, elektronik sigaraya geçtikten sonraki deneyimlerimi paylaşmak istiyorum. Öncelikle, bu cihazı **bilinçli olarak almadım**; tamamen arkadaşımın "Al abi, bir dene" önerisiyle ortaya çıkan bir serüven oldu.

# Neden E-Sigara?
Cihazı aldıktan sonra, kendi kendime "Acaba sigarayı bıraksaydım, bu ürün gerçekten sigarayı bırakmaya yardımcı olur muydu? Sigaradan daha az mı masraflı olurdu?" gibi sorular sordum. Bu soruların yanıtlarını ararken, kendimi **kobay faresi** olarak kullandım. Cihaz elime geçene kadar, **sigarayı bırakma** gibi bir niyetim yoktu.

## Smok NORD KIT

Arkadaşım bu cihazı bana verdiğinde, üç adet nikotinsiz 30 ml likit vardı (toplamda 90 ml).

- Smok NORD KIT => 250 TL (alındığı tarihteki)
- 30 ml likit => 30 TL (ortalama)
- Coil (5'li paket) => 150 TL

| **Artılar**                         | **Eksiler**                         |
|-------------------------------------|-------------------------------------|
| 1. Kurulumu ve kullanımı oldukça kolay | 1. Batarya kapasitesi düşük         |
| 2. Taşınabilir                      | 2. Tank kapasitesi küçük            |

# Smok NORD KIT Kullanımı
Cihazı yanınızda taşırken dikkat etmeniz gerekir çünkü tuşu çok hassastır. Cebinizdeyken coili yakabilirsiniz. Geniş bir eşofman cebine koymama rağmen, birkaç coilim böylece zarar gördü. Bana göre, bu cihazın aslında kullanım amacı şu: Evde kullandığınız büyük bir e-sigara (**Smok Alien 220 W, Vaporesso Revenger** vb.) varsa, bu cihazı dışarıda kısa süreli işlerinizde yanınızda taşırsınız. Kısa süreli derken, şarjı ortalama 2 saat gidiyor. (Emzik gibi ağzımdan düşmüyor 😊) Bu 2 saatlik sürenin dışında dışarıda daha fazla zaman geçirecekseniz, likitinizi ve şarj kablonuzu yanınıza almanızda fayda var. Web sitelerinde 45 dakikada şarj olduğunu söyleseler de, benim kullandığım cihaz 1-1.5 saatte şarj oluyor. Belki şarj adaptörü ve kablomdandır diye onları da değiştirdim ama değişen bir şey olmadı. Bu 2 saatlik süre boyunca, benim gibi sürekli kullanan biriyseniz 2-3 kez tankı doldurmanız gerekebilir. Bu da yaklaşık 9 ml yapar.

# Sigarayı Arattı mı?

Arkadaşlar, 3 çeşit likit var: Nikotinsiz, nikotinli ve salt likitler. Günde bir paket sigara (uzun lark) içen biri olarak, nikotinsiz likitler sizi daha fazla masrafa sokacaktır. Bu yüzden, nikotinsiz likitlerden başlamayın. 90 ml likiti 5 günde bitirdim. Bu 5 gün boyunca sadece dudak tiryakiliğinizi tatmin edebiliyorsunuz. **90 ml** likit, günümüz fiyatıyla **105 TL**'ye denk geliyor. Bu 5 günlük sürede sigarayı aramadım ama kendimi sigara içmeme konusunda şartlandırdım. Nargile kullananlara hitap eden bir deneyimdir. Eğer nargile içiyorsanız, nikotinsiz tatları tercih edebilirsiniz.

# Kulllanım Tavsiyeleri

Öncelikle, 3 mg nikotinli likitlerle başlayabilirsiniz. Nikotin zararsız bir madde değildir, yandığında zararlıdır. Genelde elektronik sigara kullanıcıları veya satıcılar bu cümlenin arkasına saklanır. Evet, sigara gibi içerisinde ne idüğü belirsiz zehir ve katran yoktur ama nikotin, kendi başına yeterince zararlıdır. Peki farkı nedir? Uzun lark içen biri olarak, bir dal uzun larkta **0.8 mg Nikotin, 10 mg Zifir, 10 mg Karbonmonoksit** vardır. **30 ml** lik bir şişeyi **5-7 günde** bitirdiğinizi varsayarsak, haftada **1 paket** sigara içmiş gibi olursunuz. (E-sigarada karbonmonoksit ve zifir yoktur.)

3 mg kesmediyse, 6 mg ya da 9 mg deneyebilirsiniz. 9 mg da kesmediyse, salt likitlere yönelebilirsiniz. :) Tamamen kişisel tercihiniz olmakla birlikte, yukarıdaki gibi hesaplamalarınızı iyi yapmanızda fayda var.

# Giderler

İlk baştaki giderlerden sonra, sürekli sipariş vermemek için 30 ml yerine 60 ml sipariş ediyorum. İki adet, bana 15-20 gün gidiyor. Sürekli kullanıyorum. 5'li paket coil de düzgünce kullanılırsa 5, maksimum 6 ay gider. Bir coilin ömrü ortalama 1 ay, kullanımınıza bağlı olarak 1.5 ayı bulabilir. Başka hiçbir gideriniz yok. Yani ayda maksimum 260 TL gideriniz olur. 4 x 65 = 130 (60 mg likit 65 TL'dir).

# Bir Taktik

Diyelim ki **son coiliniz** ömrünü doldurmak üzere ya da yandı, sipariş verdiniz ve gelmesini bekliyorsunuz. O coili sıcak suya koyup, kurutabilirsiniz. Bu şekilde 1-2 gün idare edebilirsiniz. (Çekerken abanmayın 😊) Bu sürede kargonuz gelmiş olur.

- Bu tarz ürünler alırken para transferlerinde e-sigara alımı, likit veya coil alımı gibi şeyler yazmayın. Kimseyle alışveriş yapamazsınız. Başımda gelmedi ama, ben de bu yazıyı okuyanlar gibi araştırarak aldım. Ürünleri satan sitelerde kocaman yazdığı halde, "Ürünümü göndermedi, paramın tamamını geri vermedi" gibi abuk sabuk söylemlerde bulunabiliyorlar. (Sadece EFT bedeli kesiliyor, öyle aman aman bir kesinti yok.)

- Alışveriş yaptığınız sitelere dikkat edin.

- Farklı bir likit tadına geçerken mutlaka tankınızı sıcak suyla güzelce temizleyin ve kurulayın, yoksa tadlar birbirine girer ve hiçbir şey anlayamazsınız.

# Kullandığım Tatlar


[responsive_img src="/images/esigara-yararlimi-zararlimi-lg.webp" alt="Manhattan Likit" /]

Resimden de anlaşılacağı üzere ben Manhattan likitlerini kullanıyorum. Sık kullandıklarım:

1.  Magic Moonlight
2.  City Night
3.  Casablanca Night (Sigara bırakmaya yeni başlayanlara tavsiyemdir)

Site ilgili, yazılımı otomatiğe bağlamış. Siparişinizi verin, arkanıza yaslanın 😊 Tatmanız için 5 ml farklı tatlarda gönderiyorlar.

# Sonuç

Sigara bırakmaya yardımcı olduğunu düşünüyorum. Eğer çok ağır bir içiciyseniz, 9 mg nikotinli seviyeden başlayıp, yavaşça nikotinsizliğe geçebilirsiniz. Sigara gibi yorgunluk veya tembellik hissiyatı vermez. En önemlisi de kullandığınız likitler çok güzel kokar; sigaranın o kötü kokusu yoktur artık. Sabahları uyandığınızda boğazınızdaki yanma ve ağzınızın içinin kötü kokması gibi durumlar yoktur. Bunun neden yasak olduğuna gelince, bilemiyorum, altan bilemiyorum... 😄

<div class="info-box important">
6 mg, 9 mg nikotinlerde nikotin oranı arttığı için yukarıdaki paket hesabının geçersiz olduğunu unutmayın. Ben, lark ve kırmızı Winston içen birisiyim. Bana 3 mg nikotinli likitler yeterli oluyordu. Siz kömür içiyorsanız, salt likitten aşağısı sizi kurtarmaz. 😊 Yani abartmanın anlamı yok, salt likitlere yaklaşmanızı tavsiye etmem. Kendiniz deneyimleyip görün. 3 mg'le başlayın, yavaş yavaş azaltın... İnsan olun azıcık! 😄
</div>

# Zararları

Ağız kuruluğu yapar, bol bol su içersiniz. Olur olmadık yerde gaz çıkartabilirsiniz 😊 Başka bir şeyini görmedim. Dediğim gibi, bu alet gerçekten sigarayı bırakmaya yardımcı olabilir. Kullanalı iki ay oldu, sigarayı hiç aramadım. Bir keresinde yakayım dedim, leş gibi koktu ve çok ekşi bir tat geldiği için direkt söndürdüm.

<div class="info-box important">
Arkadaşlar, kullanmadan önce mutlaka doktorunuza danışın. Dişleriniz hassastır ya da damak rahatsızlığınız vardır, yazımla gaza gelip kullanmaya kalkmayın. Sonuçta ağzınıza ısı veriyorsunuz. Kullanırken de mutlaka kaliteli likitler kullanın; piyasada o kadar kalitesiz likit var ki, sigarayı bırakacağım derken başka yerinizden olmayın...
</div>

# Sezon Finali

Eğer ki ben yanımda taşırım, çok içerim, ikide bir şarjı ve tankıyla uğraşamam diyorsanız, şarjı ve tankı büyük olan modellere yönelmenizi tavsiye ederim. Dolar kurundan ve artan yasaklardan dolayı bu tip cihazlardan bulmak biraz zor. Kaliteli ve kullanılabilir sıfır cihazlar 700 TL'den başlıyor. İkinci el bulabilirseniz alabilirsiniz. Sonuçta ağzın değdiği yeri (dilerseniz bu kısmı sıfır alabilirsiniz) ve tankı sirkeli suyla güzelce temizleyip kullanabilirsiniz. Şu anda bu sektörde tabletli (Juul) tarzı olanlar revaçta, yanmalı olanlara talep yavaş yavaş azalıyor. Eğer e-sigaraya başlayacaksanız ve aklınızda deli sorular varsa, yorum bırakın, bildiğim kadarıyla yardımcı olmaya çalışırım.
